<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Category: utazas | Hron's blog]]></title>
  <link href="http://hron.me/blog/tags/utazas/atom.xml" rel="self"/>
  <link href="http://hron.me/"/>
  <updated>2013-04-07T05:06:02+02:00</updated>
  <id>http://hron.me/</id>
  <author>
    <name><![CDATA[Gábor Garami]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Céges hétvége - Liptovské Sliače]]></title>
    <link href="http://hron.me/blog/2009/09/ceges-hetvege-liptovske-sliace/"/>
    <updated>2009-09-20T20:01:14+02:00</updated>
    <id>http://hron.me/blog/2009/09/ceges-hetvege-liptovske-sliace</id>
    <content type="html"><![CDATA[<p>
Ezen a hétvégén a cég jóvoltából először sikerült kijutnom külföldre, egészen pontosan Szlovákiába, egy Liptovské Sliače nevü, nagyon hangulatos kis faluba.
</p>


<p>
Az odafele út biztos izgalmas volt, én a felét átszunyókáltam. Sajnos az első határátlépésemet is szundikáló állapotban ejtettem meg, pedig szent elhatározásom volt annak éber kivárása. <br /> Mentségemre legyen mondva: korán keltem, és egyébként is, mostanába valahogy gyengébb vagyok.
</p>


<p>
Ami így elsőre szokatlan volt odafelé: részletekbe menő útinformációs táblák, végig ápolt, jól karbantartott utak (még ott, abban az eldugott kis faluban sem volt kátyú). Nem sokfajta benzinkutat láttunk (<a href="http://www.slovnaft.sk/en/" title="Slovnaft">Slovnaft</a>, OMV, meg talán még egy cégé), de abból pont kellemes sűrűségben és mennyiségben.
</p>


<p>
Még a péntek délutáni időpont ellenére sem volt komolyabb forgalom a szlovák utakon - a kötelező késést a dugókkal itthon szedtük össze. Odaát csak simán eltévedtünk. Egyszer Besztercebányánál nem fordultunk le, egyszer pedig már Sliače-ben szaladtunk túl a célon. 
</p>


<p>
A késői érkezésre (jóval nyolc után szakítottuk át a célszalagot) való tekintettel eleve éttermi étkezés volt betervezve - no meg hát az elmaradhatatlan knédli megkóstolása kötelező program, ha van a csapatban olyan ember, aki először jár Szlovákhonban. Volt. :-) 
</p>


<p>
Az étterem kellemes volt, hihetetlenül tiszta (komolyan, ha a földre esett volna valami, simán meg lehetett volna még enni), ízléses, az étel pedig finom. Sajnos valószínüleg a hivatalos nyitvatartás után futottunk be, mert a WC-hez kulcsot kellett kérni, de ez normális egy ilyen helynél. És a személyzet még így is kedves, mosolygós volt - pedig túl voltak egy pénteken.
</p>


<p>
Vacsora után kezdetét vette a szokásos "ereszd el a hajam" buli a vendégházban - eredménye a hajnal 3-5 körüli fekvés (ki-mikor), és a zegernyés reggeli kelés volt.
</p>


<p>
A csapat "kemény magja" elvonult megmászni az épp a környéken bóklászó hegyek egyikét, az eggyel lazább mag elment strandolni (két turnusban, a második turnus valamikor 12 körül mászott elő a szobájából), és voltak, akik a házat őrizték, ne vegyék vontatókötélvégre - de csak mert hülyén nézne ki. Én ezt a harmadik csapatot erősítettem. Sajnos megint.
</p>


<p>
Ezzel együtt jól elment a nap, pókereztünk, szunyókáltunk, fogadtuk a tulajékat (egy fiatal pár), késő délután gyújtóst vágtunk az esti grillhez, meg szóltunk a hegymászó csapatnak, hogy visszafele hozzanak innivalót, mert péntek éjjel közénk keveredett egy szivacs is, és több fogyott, mint számoltuk.
</p>


<p>
A szombat este kellemesen hangulatos volt, este 10-11 körül a csapat egy része elment aludni, hajnal fél kettőkor pedig már szinte alig volt ébren valaki - negyed órával később már ők se. 
</p>


<p>
Visszafele úton többször tévedtünk el mint odafele, valahogy a térkép visszafele követése más irányba lökött minket, mint amikor táblák után mentünk. Viszont végre sikerült nem elaludni a határátlépést, és meg lehetett bámulni a töküres határállomás szimbolkus jelentőségű épületeit, meg a szabályokat ismertető KRESZ táblát (a "Vigyázat, kátyús utak" táblát már valószínűleg ellopták :-) ). <br />
Végül aztán szerencsésen megérkeztünk Pestre, kicuccoltunk, aztán mindenki hazafelé indult.
</p>


<p>
Végül a tanulságok:
<ul>
    <li>Nem szabad hátul ülnöm, mert nagyon hamar elgémberedik a lábam, aztán egész este csak kínlódok</li>
    <li>Papucsot vinni kell mindenképp, ha kell, a melóhely bejárata elől is vissza kell fordulni, mert csak szenvedés a vége.</li>
    <li>Valahogy el kell rakni egy rövid/vékony nadrágot is... bejött amire számoltam: ha csak meleg ruhát visz az ember, akkor tuti meleg napok lesznek.</li>
</ul>
</p>



]]></content>
  </entry>
  
</feed>
