<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Category: hu | Hron's blog]]></title>
  <link href="http://hron.me/blog/tags/hu/atom.xml" rel="self"/>
  <link href="http://hron.me/"/>
  <updated>2014-04-03T07:24:12+02:00</updated>
  <id>http://hron.me/</id>
  <author>
    <name><![CDATA[Gábor Garami]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Nginx és PHP]]></title>
    <link href="http://hron.me/blog/2013/03/nginx-es-php/"/>
    <updated>2013-03-17T11:32:00+01:00</updated>
    <id>http://hron.me/blog/2013/03/nginx-es-php</id>
    <content type="html"><![CDATA[<p>Az <a href="http://hron.me/blog/2013/01/nginx-bevezeto/">előző</a> cikkben alapszinten megismerkedtünk az Nginx-szel,
valamint megtudtuk, mitől és miben gyorsabb, mint a kihívójának szánt Apache.</p>

<p>Ebben, és a következő cikkben azt vizsgáljuk, hogy hogyan tudunk egy PHP alapú site-t futtatni vele, például
egy Drupal alapú portált.</p>

<!-- more -->


<h2>PHP kicsit másként</h2>

<p>A legtöbben tisztában vannak azzal, hogy a PHP-t alapvetően kétféleképpen lehet futtatni: Apache modulként
és CGI-ként. A két módszer közül az előbbi elterjedtebb, mert a CGI-s futtatás nagy terhet ró a kiszolgáló
webszerverre, hiszne minden egyes lekéréshez külön PHP interpretert kell forkolni.</p>

<p>Az Apache modulos futtatásnak viszont van egy pár hátránya, amiről nem mindig esik szó:</p>

<ul>
<li>Problémákhoz vezethet, ha szálkezeléses (threading) Apache-on belül használjuk</li>
<li>Ugyanazzal az userrel fut, mint az őt hostoló Apache folyamat</li>
<li>Az életciklusa szorosan össze van kötve az őt hostoló Apache folyamattal</li>
</ul>


<p>Ebből a leginkább problematikus a második pont. Az Apache-t ugyanis alapvetően kétféleképp szokás futtatni:</p>

<ul>
<li>Minden site ugyanazzal a felhasználóval fut (www-data, wwwrun, apache, httpd, ...).
Ennek hátrányai nyilvánvalóak: bármely site kódja képes lehet írni/olvasni bármely másik site könyvtárát</li>
<li>Minden site különböző felhasználóval fut, de a fő Apache folyamat root userként (ITK modul).</li>
</ul>


<p>A második probléma megértéséhez kicsit bele kell túrni az Apache lelkivilágába. A fő Apache folyamat ugyanis az,
amelyik a 80-as (443-as, stb) porton figyel, majd bejövő kérésnél a kérés fejlécét megvizsgálva dönti el, hogy
milyen felhasználó nevében indítsa el a gyermekfolyamatot. Azonban - és ez nagyon fontos - amennyiben bármilyen
sérülékenység van a HTTP kéréseket feldolgozó kódrészletben, a támadó ezt kihasználva egy root felhasználói jogokkal
futó folyamat belsejében találja magát - ami teljes hozzáférést biztosít számára a rendszer minden komponenséhez és
adatához. A fő Apache folyamatnak viszont muszáj root userként futnia, mert csak így tud adott felhasználóval
gyermekfolyamatot indítani.</p>

<p>Mi hát a megoldás? Egy teljesen új futtatási mód: a FastCGI!
A FastCGI ötvözi a CGI és a modulos PHP előnyeit: bármilyen felhasználóval elindulhat, viszont egynél több lekérést is ki
tud szolgálni. Ezen felül teljesen elkülönítetten fut a webszervertől, egy többé-kevésbé standard protokollon kommunikálva
vele, így képes lehet akár bebörtönözve is futni (chroot, jail), de akár egy teljesen különálló gépen is futhat.</p>

<p>Működését tekintve lényegesen egyszerübb folyamatról van szó: itt is egy darab, root felhasználóként futó felügyelő folyamat
(control process) fut, ám ő nem foglalkozik semmilyen szinten a bejövő kérések feldolgozásával, hanem amint bejön egy, rögtön
elkezd egy szabad feldolgozó (worker) szálat keresni, ha nem talál, akkor pedig indít egy újat. A feldolgozó szál az, ami először
beleolvas a kérés fejlécébe.
Ennek megfelelően a kéréseket nem a site-ok neve alapján osztja el, hanem az alapján, hogy mely portjára érkezett a kérés (a feldolgozó
folyamatokat is ennek megfelelően lehet konfigurálni). Ez azt jelenti, hogy futtató felhasználónként egy portra (vagy unix socketre) van
szükségünk a futtatáshoz.</p>

<p>PHP esetében a FastCGI futtatási mód egyébként nem annyira újdonság, már a 4-es verzióhoz is készült egy olyan patchkészlet, mely lehetővé
tette a webalkalmazások ilyen módon való futtatását, azóta pedig minden PHP főverzióhoz elkészült, illetve az 5.3-as verziótól már szerves
része a fő kódbázisnak is a FastCGI futtatási lehetőség. A továbbiakban ezzel foglalkozunk.</p>

<p>Tekintve, hogy az Nginx-hez nem készült PHP modul, és CGI-ket sem tud futtatni, a PHP integrációjának egyetlen újta-módja a FastCGI-s futtatás.</p>

<h2>Egy FastCGI worker születése</h2>

<p>A FastCGI használatba vételéhez fel kell telepíteni az ehhez szükséges csomagot, mely a legtöbbször <code>php-fpm</code>, <code>php5-fpm</code> vagy <code>php53-fpm</code>
néven található meg a rendszerben. Van néhány olyan Linux disztribúció, mely alapból nem szállítja ezt a futtatási módot, de szinte minden
ilyenhez létezik külső csomagfejlesztők által biztosított csomag.</p>

<p>Az FPM konfigja alapvetően két részből áll: a globális beállításokból, és az egyes ún. worker poolok konfigurálásából. A globális részben
általában nincs túl sok dolgunk, ezt a csomagfejlesztők már jól beállították, hiszen itt olyasmiket lehet csak állítani, mint a naplófájlok
útvonala, vagy a folyamatazonosítót tartalmazó fájl útvonala.</p>

<p>Ami számunkra sokkal-sokkal érdekesebb, az az egyes workerek konfigurálása. Három fő dolgot kell beállítani:</p>

<ul>
<li>Milyen felhasználó nevében fusson</li>
<li>Hol figyeljen</li>
<li>Milyen stratégiát használjon a gyermekfolyamatok menedzselése során</li>
</ul>


<p>Lássunk egy tipikus worker konfigot (csak a cikkben érdekes részeket hagytam meg, ennél több lehetőség is van):</p>

<p>```ini
[www]
; The address on which to accept FastCGI requests.
; Valid syntaxes are:
;   'ip.add.re.ss:port'    - to listen on a TCP socket to a specific address on
;                            a specific port;
;   'port'                 - to listen on a TCP socket to all addresses on a
;                            specific port;
;   '/path/to/unix/socket' - to listen on a unix socket.
; Note: This value is mandatory.
listen = 127.0.0.1:9000
;listen = /var/run/php-fpm/www.sock</p>

<p>; Unix user/group of processes
; Note: The user is mandatory. If the group is not set, the default user's group
;       will be used.
user = nobody
group = www</p>

<p>; Choose how the process manager will control the number of child processes.
; Possible Values:
;   static  - a fixed number (pm.max_children) of child processes;
;   dynamic - the number of child processes are set dynamically based on the
;             following directives:
;             pm.max_children      - the maximum number of children that can
;                                    be alive at the same time.
;             pm.start_servers     - the number of children created on startup.
;             pm.min_spare_servers - the minimum number of children in 'idle'
;                                    state (waiting to process). If the number
;                                    of 'idle' processes is less than this
;                                    number then some children will be created.
;             pm.max_spare_servers - the maximum number of children in 'idle'
;                                    state (waiting to process). If the number
;                                    of 'idle' processes is greater than this
;                                    number then some children will be killed.
;  ondemand - no children are created at startup. Children will be forked when
;             new requests will connect. The following parameter are used:
;             pm.max_children           - the maximum number of children that
;                                         can be alive at the same time.
;             pm.process_idle_timeout   - The number of seconds after which
;                                         an idle process will be killed.
; Note: This value is mandatory.
pm = ondemand</p>

<p>; The number of child processes to be created when pm is set to 'static' and the
; maximum number of child processes to be created when pm is set to 'dynamic'.
; This value sets the limit on the number of simultaneous requests that will be
; served. Equivalent to the ApacheMaxClients directive with mpm_prefork.
; Equivalent to the PHP_FCGI_CHILDREN environment variable in the original PHP
; CGI.
; Note: Used when pm is set to either 'static' or 'dynamic'
; Note: This value is mandatory.
pm.max_children = 20
pm.process_idle_timeout = 10s</p>

<p>; The number of child processes created on startup.
; Note: Used only when pm is set to 'dynamic'
; Default Value: min_spare_servers + (max_spare_servers - min_spare_servers) / 2
;pm.start_servers = 20</p>

<p>; The desired minimum number of idle server processes.
; Note: Used only when pm is set to 'dynamic'
; Note: Mandatory when pm is set to 'dynamic'
; pm.min_spare_servers = 5</p>

<p>; The desired maximum number of idle server processes.
; Note: Used only when pm is set to 'dynamic'
; Note: Mandatory when pm is set to 'dynamic'
; pm.max_spare_servers = 20</p>

<p>; The number of requests each child process should execute before respawning.
; This can be useful to work around memory leaks in 3rd party libraries. For
; endless request processing specify '0'. Equivalent to PHP_FCGI_MAX_REQUESTS.
; Default Value: 0
;pm.max_requests = 500</p>

<p>; Chroot to this directory at the start. This value must be defined as an
; absolute path. When this value is not set, chroot is not used.
; Note: you can prefix with '$prefix' to chroot to the pool prefix or one
; of its subdirectories. If the pool prefix is not set, the global prefix
; will be used instead.
; Note: chrooting is a great security feature and should be used whenever
;       possible. However, all PHP paths will be relative to the chroot
;       (error_log, sessions.save_path, ...).
; Default Value: not set
;chroot =
; Pass environment variables like LD_LIBRARY_PATH. All $VARIABLEs are taken from
; the current environment.
; Default Value: clean env
;env[HOSTNAME] = $HOSTNAME
;env[PATH] = /usr/local/bin:/usr/bin:/bin</p>

<p>; Additional php.ini defines, specific to this pool of workers. These settings
; overwrite the values previously defined in the php.ini. The directives are the
; same as the PHP SAPI:
;   php_value/php_flag             - you can set classic ini defines which can
;                                    be overwritten from PHP call 'ini_set'.
;   php_admin_value/php_admin_flag - these directives won't be overwritten by
;                                     PHP call 'ini_set'
; For php_*flag, valid values are on, off, 1, 0, true, false, yes or no.</p>

<p>; Default Value: nothing is defined by default except the values in php.ini and
;                specified at startup with the -d argument
php_admin_value[sendmail_path] = /usr/sbin/sendmail -t -i -f www@railwayhosting.hu
;php_flag[display_errors] = off
;php_admin_value[error_log] = /var/log/fpm-php.www.log
;php_admin_flag[log_errors] = on
;php_admin_value[memory_limit] = 32M
```</p>

<p>Fuh, kicsit hosszú lett, de nem akartam kivenni a magyarázó megjegyzéseket, mert
rettentő hasznosak - noha a végleges konfig fájlból ezeket ki lehet gyomlálni</p>

<p>Szóval, ahogy látjuk, a konfig a port megadásával indul (<code>listen</code>, 10. sor), hogy hol akarjuk majd elérni a
workereket. Ez lehet TCP port is, vagy egy ún. Unix socket, ami valójában nem más, mint egy speciális
fájl, amit ugyan közvetlenül nem lehet sem írni sem olvasni, viszont kiválóan használható folyamatok
közti kommunikációra. Ez utóbbi gyetlen korlátja, hogy kialakítása miatt csak egy gépen belül működik.</p>

<p>A következő két opció (<code>user</code> és <code>group</code>, 11-12. sorok) adja meg, hogy milyen felhasználó és csoport nevében
fussanak a worker folyamatok. Ez határozza meg, hogy a PHP feldolgozó milyen fájlokat/mappákat írhat és olvashat,
tehát minden jogosultságnak eszerint kell alakulnia a webalkalmazás fájljain/mappáin.</p>

<p>Ezután következik a worker folyamatok menedzselésének szabályozása (19-74. sorok).
A konfig fájl kommentjei elég részletesen bemutatnak minden opciót, így én arra fókuszálnék,
hogy melyik főbb stratégiát mikor érdemes használni:</p>

<ul>
<li><strong>ondemand:</strong> Fejlesztéshez ez a legjobb. Nem terheli a gépet feleslegesen kihasználatlan worker folyamatokkal,
illetve nincs esélye hogy "beleragad" valami régebbi módosítás. Nagyon gyér látogatottságú, gyors
válaszidőt nem igénylő oldalak esetében lehet még hasznos, például valami statisztika oldalnál.</li>
<li><strong>static:</strong> Nevéből adódóan mindig egy fix worker készlettel dolgozik. Olyan oldalaknál hasznos, aminek előre
tervezhető a terhelése, pl. intranetes oldalaknál, ahol mindig körülbelül ugyanannyi felhasználóra kell
felkészülni</li>
<li><strong>dynamic:</strong> Ez az, amit általánosan használunk publikus website-ok esetén. Konfigurációs opciói nagyjából
hasonlóképpen alakulnak, mint a Prefork modullal futtatott Apache hasonló opciói, bár itt-ott van némi eltérés.</li>
</ul>


<p>Sorban ezután nyílik lehetőség a chroot beállítására (85. sor). Fontos tudni, hogy a FastCGI-s PHP csak a worker folyamat elindulása
<strong>után</strong> vált be chroot-ba, így a worker elindulásához szükséges programkönyvtáraknak nem kell a chroot részét képezniük, csak
a különböző beépülő modulok által igényelt dolgoknak kell ott lenniük (pl. az XML modulokhoz a libxml2-nek). Ez a tizedére
csökkenti a chroot méretét.</p>

<p>Végül két külön szekcióban a környezeti változókat (<code>env</code>) adhatjuk meg, illetve a közös php.ini opciókat bírálhatjuk felül,
hasonlóan, mint az Apache modulként futtatott PHP esetében.</p>

<p>Nagyjából ennyiből áll egy PHP worker beállítása. A következő részben összekötjük az Nginx-et és a PHP-t, illetve ismételten
szó kerül a teljesítményről is.</p>

<p><em>Folytatjuk</em></p>
]]></content>
  </entry>
  
  <entry>
    <title type="html"><![CDATA[Házi, magam sütöttem]]></title>
    <link href="http://hron.me/blog/2013/03/hazi/"/>
    <updated>2013-03-03T16:23:00+01:00</updated>
    <id>http://hron.me/blog/2013/03/hazi</id>
    <content type="html"><![CDATA[<p>A cím az utolsó betűig igaz - de csak addig. Pár hete (hmm... hónapja?) jártam-keltem a KÖKI Terminálon nyílt Tescoban, és nem tudtam elmenni egy fahéjas sütemény mellett, nevetséges áron volt, "Hamar kész" - hirdette a felirat. Naná hogy vettem.</p>

<p>Ma jutottam el odáig, hogy megint eszembe jutott (egy fenét, pár napja kerestem valamit a fagyasztóban és szembejött), mondom pocsékba ne vesszen már, megcsinálom.</p>

<p>Szóval, vettem egy nagy levegőt, meg egy még nagyobb tepsit (úgy értem, a levegőnél...) és belevágtam. A címke szerint 80 percet kell pihentetni, hát gondoltam, ez nem olyan betű szerinti dolog, hogy percre kellene betartani, ebédcsinálás előtt kiraktam, ebéd + pihi után álltam neki megcsinálni. Volt az 90-120 perc is, de ki számolja...</p>

<p>Aztán olyat mondott a címke, hogy vegyek sütőpapírt, borítsam a tepisbe, és utána rá a sütit. Na most nekem elég sokféle papír kószál itthon, sütőpapír az pont nem. Mivel már belevágtam (az ilyet nem szabad visszafagyasztani, mert elég undorító lesz utána) így a sütőpapírt kicseréltem alufóliára, mert az volt itthon. A csere egyszerű volt, tepsiből nem létező sütőpapír kidob, alufólia beterít.</p>

<p>A következő utasítás az volt, hogy 185 fokon kell sütni. Mivel nekem csak ilyen nempontos gázsütőm van, belöktem 5-ös fokozatra, és felhúztam az órát öt percre, ha nagyon elszaladna a ló, ott még lehet korrigálni mondjuk egy 4-es fokozattal. Kimentem, semmi extra, rápörgettem még 5-öt a kisvekkerre (a címke 10-12 perces sütést ír, de ez valami sablonból van, sosem vettem még olyan terméket, amit tényleg meg lehett volna csinálni ennyi idő alatt. A jobbik esetben nyers volt, a rosszabbikban... hát... érdekesen sötét).</p>

<p>Csörgésre lustán kiballagtam (+1-2 perc), megvizsgáltam úgy szemileg, meg megbökdöstem a kés hegyével, lagymatag és puha volt, szóval kollektív döntésként született, hogy kell neki még 5 perc. Kisvekker orrát megtekertem megint.</p>

<p>Miután megint egy cikk kellős közepébe csörgött bele a határidő, így úgy döntöttem, hogy egy életem, egy halálom, én bizony ezt nem fogom visszarakni a sütőbe, lett légyen akármilyen is az a sütemény. Végül nem volt szükség ilyen kemény elhatározásra, a süti magától is nagyon szép állagú lett, picit barna, de az nem baj.</p>

<p><a target="_blank" title="Suti @ Tepsi" href="http://static.hron.me/imgpaste/blog/IMG_20130303_160141.jpg"><img src="http://static.hron.me/imgpaste/blog/IMG_20130303_160141.jpg" alt="Suti @ Tepsi" width="324" height="245" /></a></p>

<p>A kiszedéssel viszont megszenvedtem. Mondjuk úgy, hogy nem véletlen ajánlanak ehhez sütőpapírt, bár az is csak felezi a kiszedési időt, ellenben megkönnyíteni nem fogja. A fahéjas töltelék ugyanis elég ragaszkodó természetű, viszont engem annyira nem kedvel, inkább az alufólia iránt mutatott élénk érdeklődést. Végül több, mint 20 perces hősies küzdelem után rá tudtam beszélni arra, hogy egy rongyos, összetépett, ragacsos alufólia közel sem annyira vonzó, mint egy szép új kéztőrlővel leterített tiszta tányér.</p>

<p><a target="_blank" title="Suti @ Tanyer" href="http://static.hron.me/imgpaste/blog/IMG_20130303_161610.jpg"><img src="http://static.hron.me/imgpaste/blog/IMG_20130303_161610.jpg" alt="Suti @ Tanyer" width="324" height="245" /></a></p>

<p>Tanulságok:</p>

<ul>
<li>Kell venni egy tekercs sütőpapírt, akkor is, ha csak szökőévente egyszer támad ilyen ötletem.
Mivel nem romlik meg, nem szagosodik meg, valamint alig foglal helyet, így mindenképpen megéri,
főleg, mert elég sok időt megspórol.</li>
<li>Sose higyjünk a címkére írt sütési utasításnak vakon. Mindig ellenőrizzük szemileg a készülő
termék állagát, mert azt a címkét Átlag Istvánné szül. Mindegy Jolán számára írták, nem pedig nekünk.</li>
</ul>


<p>Ettől eltekintve ízre semmi probléma, a kicsit megkaramellizálódott alap pedig abszolút nem okoz problémát.</p>
]]></content>
  </entry>
  
  <entry>
    <title type="html"><![CDATA[Nginx - Bevezetés]]></title>
    <link href="http://hron.me/blog/2013/01/nginx-bevezeto/"/>
    <updated>2013-01-21T17:51:00+01:00</updated>
    <id>http://hron.me/blog/2013/01/nginx-bevezeto</id>
    <content type="html"><![CDATA[<p>Ezen cikk a tervek szerint egy sorozat része lesz, amely majd szép lassan (ahogy időm engedi) kerül ki a blogra.</p>

<p>Lássuk tehát az első részt, mely - ahogy a cím is utal rá - egyfajta általános bemutatása lesz ennek a pici webszervernek.</p>

<h2>Mi az Nginx?</h2>

<p>Az <a href="http://www.nginx.org/">Nginx</a> neve az angol Engine X (X motor) kifejezésből származik, ejteni is eszerint kell, tehát <code>ˈen-jən eks</code>.</p>

<p>Magát a motort egy Igor Sysoev nevű srác fejleszti 2002 óta, a kód maga 2004-ben lett nyilvános. Az elsődleges cél egy
pehelysúlyú, ugynakkor skálázható webszerver létrehozása volt, mely képes egy online tartalomszolgáltatónál felmerülő legtöbb
problémával megbirkózni, például az ún. C10K problémával, a legtöbb akkori webszervernek ugyanis problémát okozott egyidejűleg több,
mint 10 000 kapcsolatot kezelni.</p>

<p>Jelenleg az Nginx a világ harmadik legnépszerűbb webszervere, a <a href="http://news.netcraft.com/archives/2012/">2012-es NetCraft felmérés</a> szerint az összes mért oldal 12.07%-át
Nginx segítségével szolgálják ki.</p>

<h2>Az Nginx előnyei</h2>

<p>De mi teszi oly népszerűvé ezt a furcsa nevű webszervert? Mi az, amiért egyre-másra jelennek meg leírások, tutorialok hozzá, ami
a legbiztosabb jele egy termék népszerűségének?</p>

<p>Az egyik kétségtelen ok a gyorsaság. Az Nginx statikus fájlok kiszolgálásában és proxyként is sokkal nagyobb sebességgel szolgál ki
elődjeinél. A Wordpress.com <a href="http://highscalability.com/blog/2012/9/26/wordpresscom-serves-70000-reqsec-and-over-15-gbitsec-of-traf.html">mérései</a> szerint - megfelelő gép mellett - az átlagos 70000 req/s simán elérhető vele.</p>

<p>Ennek az egyik oka az, hogy az Nginx nem feltétlenül forkol mindig külön processzt vagy szálat az új kapcsolatoknak, ahogy pl. az Apache
egyes feldolgozómoduljai (prefork, ITK) teszik, sőt erre nincs is szüksége, mert eseményalapú a feldolgozása, így nem csak több kapcsolatot,
de több eseményt is le tud egyetlen feldolgozó szál kezelni. Ennek köszönhető egyébként az is, hogy hasonló terhelés mellett a memóriaigénye
messze elmarad a klasszikus webszerverekétől. Erről bővebben <a href="http://www.ichilton.co.uk/blog/web/nginx-and-why-you-should-be-running-it-instead-of-or-at-least-in-front-of-apache-380.html">itt</a> lehet olvasni.</p>

<p>A másik oka az, hogy az Nginx sokkal agresszívebben cachel a memóriában az elődjeinél. Megfelelő konfigurálás és többé-kevésbé fix (nem, vagy ritkán
változó) tartalom mellett elérhető az, hogy gyakorlatilag a memóriából történjen a kiszolgálás.</p>

<p>A pufferelés egyébként nagyon sokrétűen konfigurálható, ugyanakkor nem a legkönnyebben emészthető téma.</p>

<p>Előnye még a jó minőségű dokumentáció. A legtöbb modulnak nagyon részletes dokumentációja van, néhány konkrét használati eseteket is bemutat,
mely teljes biztonsággal átvehető egy az egyben a saját konfigurációnkba.</p>

<p>További előnyeként szokták sorolni a konfigurációs fájl könnyű érthetőségét. Akik valamilyen C szintaxisú nyelvben (PHP, Perl, C/C++, Java, stb)
programoznak, azoknak nagyon is ismerős lehetnek a blokkok és a sorvégi pontosvesszök, melyekből a konfiguráció felépül.</p>

<p><em>A következő cikkben az Nginx és a PHP kapcsolatát fogom bemutatni, és példákon keresztül szemlélteni</em></p>
]]></content>
  </entry>
  
  <entry>
    <title type="html"><![CDATA[Avatar történelem]]></title>
    <link href="http://hron.me/blog/2012/12/avatar-tortenelem/"/>
    <updated>2012-12-21T08:59:00+01:00</updated>
    <id>http://hron.me/blog/2012/12/avatar-tortenelem</id>
    <content type="html"><![CDATA[<p>Este újra megnéztem az Avatar-t, éjjel pedig furcsa álmom volt. Gyakorlatilag továbbálmodtam a történetet, pedig ez ritka eset nálam.</p>

<p>Szóval, a sztori lényege az, hogy Jake, miután az emberek többsége elhagyja a bolygót, két ottmaradt tudóssal nekiáll felfedezni azt. Az gondolom
már a filmből is mindenki számára világos volt, hogy ez gyakorlatilag egy hatalmas, dúsan burjánzó dzsungel. Ami nem, az az, hogy a bolygón
vannak olyan helyek, "szent helyek", ahova még a Navik se mennek túl sűrűn. Jake bemerészkedik az egyik ilyen helyre (amit persze a népe nem igazán helyesel,
de nem igazán tiltják meg, bár figyelmeztetik őt a veszélyre). Mint kiderül, ezek a helyek valójában romok, egy fejlett, de letűnt civilizáció romjai.</p>

<p>Ha hasonlítani kellene, akkor a földi dél-amerikai civilizációhoz hasonlítanám, azonban annál sokkal fejlettebb, idősebb civilizációról van szó. Azt tudjuk,
hogy a ma ismert Navik együtt élnek a természettel, igyekeznek minél kevesebb kárt okozni. Nos, elődeik kapcsolata a természettel ennél sokkal bonyolultabb
volt. Bár ők is természetimádó nép voltak, azért az nem okozott nekik gondot, hogy a nagy erdőségekből kis ligeteket csináljanak, miközben terjeszkedtek.</p>

<p>No, de vissza a sztorihoz. Szóval Jake bemerészkedik az egyik ilyen romba, felderíti, és találnak pár érdekes leletet, köztük néhány vésetekkel teli kőtáblát.
Ezeken főképp képek láthatóak, írás szinte alig, de annyit azért sikerül kiolvasni belőle, hogy itt egy fejlett civilizáció lakott, elég nagy lélekszámmal.
Találtak néhány térképet is a holdról, illetve olyan szintű leírásokat az óriásbolygóról, ami egyértelművé teszi, hogy űrutazásra képes fajról van szó.</p>

<p>Egy másik romban, találnak egy furcsa, fallal lezárt helységet. Majd' egy hónapjuk rámegy, mire sikerül kitalálni, hogy jussanak be. Bent két asztalt találnak,
két-két székkel, a mennyezeten pedig fura díszítésű panelek lógnak a két asztal felett. Az egyik kutató, aki korábban azt próbálta meg kitalálni, hogy milyen jellegű
mezőgazdasága volt a civilizációnak, fáradtan roskadt le az egyik székre... majd meglepően gyorsan el is aludt. Néhány perc múlva felébredt, és elmondta, hogy rájött
a megoldásra, ilyen és ilyen eszközöket használtak, stb. Mivel erre vonatkozóan eddig semmilyen bizonyítékot nem leltek, persze mindenki kételkedett a szavában.
Pár nappal később azonban felfedeztek pár mezőgazdasági témájú vésetet, ami pontosan megfelelt a kutató által vázoltaknak. Néhány további kísérlet után rájöttek, hogy
a szoba egyfajta tudástárként működik, letölti a betérő fejébe azokat a válaszokat, melyekre kiváncsi.</p>

<p>Jake közben talál egy kötáblát, tele neveknek és dátumoknak tűnő vésetekkel. Ő is kipróbálja a szobát, és valami különös történik...</p>

<p>Az a tábla valóban neveket tartalmazott, méghozzá különböző uralkodók neveit. Amikor Jake leül a szobában, egy név jár folyamatosan a fejében, a szoba pedig hozzáférhetővé
teszi számára ezen uralkodó naplóját. Mint kiderül, a Navik ősei nem volt egységes faj, az egyes klánok közt folyamatos volt a viszálykodás. Az az uralkodó, akinek a
naplójához Jake hozzáfért, az utolsók egyike volt. A faj hosszú életű volt, a száz helyi év teljesen átlagos kornak számított, a mai embernél talán valahol 50-60 évnek felel meg.
Az uralkodó naplójába gondosan feljegyezte az általa vívott harcok minden eseményét. Pusztító harcok voltak ezek, rengeteg áldozattal. A naplóbejegyzésekből azonban az is kiderül,
hogy írójuk belefásult a harcba, értelmetlennek találja, ő maga már nem is nagyon támadt, csak a városát védelmezte. Mivel tisztában van azzal, hogy nem győzhet, összedob egy csapatot nőkből és gyerekekből, akiket beküld az egyik erdőbe. Pár évvel később egy - közelebbről meg nem nevezett - fegyver elpusztítja az egész civilizációt, a naplót író uralkodó is teljesen véletlenül menekül meg.</p>

<p>Csatlakozik a menekültek csapatához, és elhatározzák, hogy újrakezdik, de az alapoktól. Megtiltja, hogy visszamenjenek a romokhoz (nem mintha nagyon lenne miért...), és
elkezdenek az ősi módon élni, gyűjtögetni, vadászni... Ő maga is csak egyszer megy vissza - a halála előtt nem sokkal -, hogy befejezze a naplóját.</p>

<p>A Navik faja tehát újrakezdés, visszatértek ősi gyökereikhez, és teljesen elfeledték a múltat.</p>

<p>Jake és csapata úgy dönt, hogy erről nem szólnak a Naviknak. Ha egyszer maguktól megtalálják a tudástárt, hát legyen, de nem látják értelmét annak, hogy ezt a népet
megbolygassák ilyen szörnyű emlékekkel.</p>
]]></content>
  </entry>
  
  <entry>
    <title type="html"><![CDATA[Rails - polimorf világ]]></title>
    <link href="http://hron.me/blog/2012/12/rails-polimorf-vilag/"/>
    <updated>2012-12-13T07:23:00+01:00</updated>
    <id>http://hron.me/blog/2012/12/rails-polimorf-vilag</id>
    <content type="html"><![CDATA[<p>Azért vannak dolgok, amikkel lehet szépeket szívni.</p>

<p>A feladat valami olyasmi volt, hogy kell egy újrafelhasználható "cím" osztály, ami külön táblára is képeződne le, hogy ne a megfelelő táblákat terheljük feleslegesen, plusz a címek amúgy se mindig kellenek pl. a felhasználókezeléshez. Azért kell újrafelhasználhatónak lennie, mert két különböző dolog is használ címeket a rendszerben.</p>

<p>Nem akarom nagyon húzni az időt, az alábbi kód született rá:</p>

<p>```ruby Polimophic user profile
class Address &lt; ActiveRecord::Base
  belongs_to :addressable, :polymorphic => true
end</p>

<p>class User &lt; ActiveRecord::Base
  has_many  :addresses, :as => :addressable
  has_one   :billing_address , :as => :addressable, :class_name => 'Address', :conditions => { :billable => true, :shippable => false }
  has_one   :shipping_address, :as => :addressable, :class_name => 'Address', :conditions => { :shippable => true, :billable => false }
end
```</p>

<p>Erre kedves barátom azt mondaná, hogy szép baleset. És akkor még nagyon finoman fogalmazna. Nézzük, mik azok a buktatók, amin át lehet esni egy ilyet nézve:</p>

<ul>
<li>A has_many asszociáció ugye azért kell, hogy legyen valami, ami polimorf. Elvben bele lehet suvasztani a has_one mellé is, de nekem egyébként is kell tudnom a címeket egyben
lekérni, akkor meg miért ne emelném ki?</li>
<li>Az előbbi asszociáció alapján definiálunk két hozzárendelést. Ugye itt a hangsúly a :conditions hashen van, ez mondja meg, hogy a polimorf tömbből mely adatok kellenek
(pontosabban, hogy az asszociáció alapján generált query-ben a WHERE feltétel hogyan bővüljön)</li>
<li>Az egyik trükk az, hogy mindenképp meg kell adni az osztályt is, ugyanis a has_one asszociáció <em>nem</em> kéri le ezt az infót a hivatkozott polimorf asszociációtól, hanem saját
maga áll neki találgatni - természetesen rosszul.</li>
<li>A másik trükk pedig, hogy mivel ez egy kétparaméteres, egymást kölcsönösen kizáró feltétel, így <em>mindkettőt</em> meg kell adni, különben létrehozáskor előjöhet olyan csúfság, hogy
valaki meghinteli a dupla false-t - vagyis úgy mentünk el pl. egy billing címet, hogy az elvész az :addresses tömb nevű fekete lyukban (van értelme amúgy a dupla false-nak is,
csak abból nem billing meg shipping címek lesznek, hanem csak címek). Azaz, mentéskor a billing_address-en keresztül mentünk, de a mentés után a billing_address pont ugyanolyan
<code>nil</code> lesz, mint előtte volt vala.</li>
</ul>


<p>Azért ezzel is sikerült egy jó órát szívni...</p>
]]></content>
  </entry>
  
</feed>
